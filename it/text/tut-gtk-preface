= Premessa della guida Ruby/GTK2

== Informazioni su GTK

(Riferimento anche alla ((<Guida GTK|URL:http://www.gtk.org/tutorial/ch-introduction.html>)))

GTK (GIMP Toolkit) è una libreria per creare interfacce utente grafiche. E' rilasciata sotto licenza LGPL, in modo che si possa sviluppare software aperto, software libero, o anche commerciale non-libero; usando le GTK non avrai alcuna spesa per licenze o diritti d'autore.

Si chiama "GIMP toolkit" perchè originariamente era scritta per sviluppare il GIMP (GNU Image Manipulation Program), ma attualmente la GTK è usata in molti altri programmi, incluso l'ambiente grafico GNOME (GNU Network Object Model Environment). GTK è costruita sopra GDK (GIMP Drawing Kit) che è l'involucro attorno le funzioni di basso livello per accedere alle funzioni delle finestre (Xlib nel caso del sistema X) e gdk-pixbuf, una libreria per la manipolazione delle immagini a livello client.

I principali autori di GTK sono:
* Peter Mattis 
* Spencer Kimball 
* Josh MacDonald 

GTK è attualmente mantenuta da:
* Owen Taylor 
* Tim Janik 

GTK è essenzialmente un'interfaccia per le applicazioni orientata agli oggetti (API). Sebbene sia scritta completamente in C, è stata implementata usando il metodo delle classi e delle funzioni chiamata (puntatori a funzioni).

C'è anche un terzo componente chiamato Glib che contiene qualche sostituzione a delle chiamate standard, come anche delle funzioni aggiuntive per la gestione delle liste collegate, eccetera.
Le funzioni sostituite sono usate per aumentare la portabilità di GTK, delle funzioni implementate qui, come g_strerror(), non sono disponibili o non sono standard in altri Unix.
Altre contengono una versione di libc maggiorata, come g_malloc() che ha aumentato le utilità di debug.

Nella versione 2.0, Glib ha introdotto il tipo di sistema che forma la gerarchia delle classi GTK, il sistema di segnali che è usato attraverso le GTK, un'API interna che astrae differenti API interne native di varie piattaforme e facilita il caricamento dei moduli.

Come ultimo componente, GTK usa la libreria Pango per l'internazionalizzazione del testo.

== Informazioni su Ruby-GNOME2

(Riferimento anche alla ((<Guida Ruby-GNOME2|URL:http://ruby-gnome2.sourceforge.net/tut/2.0.htm>)))

Ruby è "il linguaggio interpretato di scripting per una programmazione veloce ad oggetti".
Ha una gestione semplice delle eccezioni sintattiche per una facile gestione degli errori. Gli operatori sono sintassi per i metodi, puoi ridefinirli facilmenti. Ruby è un vero OOL. Questo significa che tutto in Ruby è un oggetto. Ruby è anche multipiattaforma e funziona su molti tipi di UNIX, DOS, WINDOWS, Mac, ecc..


L'autore principale di Ruby è:
* Yukihiro Matsumoto (Matz)

Ruby-GNOME2 è un'estensione per il linguaggio Ruby che permette di usare le libreria GTK, come anche le librerie GNOME. Ruby-GNOME2 fornisce un modo per creare un'interfaccia per tutto quello puoi scrivere in Ruby.

I principali autori di Ruby-GNOME2 sono:
* Masahiro Sakai
* Masao Mutoh
* Takehiro Kubo

== Informazioni su questa guida

GTK è accessibile da diversi linguaggi di programmazione come: C++, Guile, Perl, Python, TOM, Ada95, Objective C, Free Pascal, Eiffel, Java, e C#. Questo documento si occupa di Ruby/GTK2, le estensioni di ruby per la libreria GTK versione 2.

Il lettore dovrebbe avere qualche conoscenza di Ruby e sarebbe bene avere anche qualche esperienza di programmazione su X, ma non è necessario.

Questo documento è ancora in costruzione. Non esitate a inviare commenti o chiedere informazioni alla lista. Qualsiasi impressione sarà molto apprezzata.

Tradotto da Luigi Maselli <metnik at tiscali it>
